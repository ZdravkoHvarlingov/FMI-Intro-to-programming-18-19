# 02.11.2018

### За какво си говорихме?
* обсъждане на задачите от миналия път
* подготовка за контролно

### Задачи:
* Иванчо и Марийка имат своя любима игра, в която обаче се налага да смятат, а понякога въобще не им се занимава. Вашата задача е да напишете програма, която максимално ги улеснява. Първоначално Иванчо и Марийка казват своите любими числа и определят колко хода ще има играта. Редувайки се, на всеки ход този, който е наред, казва определен брой точки и за кого ще бъдат те. След приключването всеки от тях ще е събрал определен брой точки. Победителят се определя по следния начин:
    - ако сборът от цифрите на четна позиция(броейки отзад напред, започвайки от 0) в числото, символизиращо точките на Марийка, се дели с остатък 0 на любимото й число - Марийка печели
    - ако сборът от цифрите на нечетна позиция(броейки отзад напред, започвайки от 0) в числото, символизиращо точките на Иванчо, се дели с отатък 0 на любимото му число - Иванчо печели
    - ако първите две условия са верни - резултатът е равен
    - в противен случай печели този, който има по-голям брой точки(ако имат равен брой - резултатът отново е равен)

    Примерен вход 1:

    | Тест 1  |
    |---------|
    | 11 8 10 |
    | i 3     |
    | m 4     |
    | m 10    |
    | i 7     |
    | i 3     |
    | m 8     |
    | i 5     |
    | m 5     |
    | i 16    |
    | m 7     |
    
    Изход: Tie
    (*Обяснение: Любимото число на Иванчо е 11, а на Марийка - 8. Играта има 10 хода. i 3 означава, че Иванчо получава 3 точки, m 4, че Марийка получава 4 и т.н. След края и двамата имат по 34 точки. 34 не удовлетворява първите две условия => резултатът е равен.*)
    
    Примерен вход 2:

    | Тест 2  |
    |---------|
    | 3 5 9   |
    | i 33    |
    | m 104   |
    | m 10    |
    | i 3004  |
    | i 3     |
    | m 8001  |
    | i 11    |
    | m 5     |
    | i 15    |
    
    Изход: Ivancho
    (*Обяснение: Любимото число на Иванчо е 3, а на Марийка - 5. Играта има 9 хода. След края Иванчо има 3066 точки, а Марийка 8120. Сборът от цифрите на нечетна позиция в 3066 е 6 + 3 = 9, което се дели на 3. От друга страна сборът от цифрите на четна позиция в 8120 е 0 + 1 = 1, което не се дели на 5 => Иванчо печели.*)

* Да се напише функция, която приема параметър число и връща число, което се състои от цифрите на първоначалното в обратен ред(12345 -> 54321);
* Да се напише функция, която приема параметър число и връща булева стойност дали числото е палиндром, или не => без значение е дали четем дадено число от ляво надясно, или от дясно наляво, тъй като получаваме еднакви числа(12321 е палиндром, 12345 не е);
* Да се напише функция, която приема параметър цяло число n и връща n-тото число на Фибоначи;
